Alexandrinum, scholiastam Lycophronis, Pausaniam periegetam: in his
cardo quaestionum vertetur. Tamen cum Hesychium, ut Diogeniani
reliquias eruerem, cum reliquis lexicis compararem, peculiare aliquid,
quamvis esset exiguum, de Suida docere posse mihi visus quaestiun-
culam de hoc homine addidi, quam cur retinerem causa non erat, quam-
quam cum ceteris grammaticis nullo pacto cohaeret neque intra ἐπικλήσεις
continetur, sed ad poetarum epitheta paullisper aberrat. Suidam
autem quae excipiunt, ea capita unius atque continuae disquisitionis
sunt, quam ita institui, ut primum singulos auctores dispungam et
exsequerer, deinde omnia inter se componerem. Itaque capita prima
in describendo acquiesunt, in comprobando versatur ultimum, nam
haec est summa artis nostrae lex ut, priusquam ad ratiocinandum pro-
grediamur, nulla opinione obducti et obfuseati res ipsas lucide con-
spicamur et libere contemplemur.

 

